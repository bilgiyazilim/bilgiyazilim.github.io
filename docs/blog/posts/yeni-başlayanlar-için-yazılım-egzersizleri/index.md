---
date:
  created: 2024-03-09
description:
  Kodlama egzerisizleri yapabileceğiniz siteler.
categories:
  - Genel
comments: true
---

# Yeni Başlayanlar İçin Yazılım Egzersizleri

Yazılım dünyasına yeni adım atan birinin, öğrendiği konuları pekiştirmek ve gerçek problemlerin
çözümünde uygulanabilecek pratik becerileri kazanması için sürekli egzersiz yapması çok önemlidir.
Bu yazıda kodlama egzersizi yapabileceğiniz birkaç siteyi tanıtıyoruz.

<!-- more -->

Kodlama egzersizler, teorik bilgilerin uygulamalı olarak kullanılmasına olanak tanır ve öğrenme
sürecini hızlandırır. Yalnızca yeni başlayanlar için değil, her seviyeden yazılımcı için son derece
önemli olan temel bilgisayar bilimi kavramlarındaki hakimiyeti ve problem çözme becerilerini
geliştirir. Bu alanlarda kendilerini geliştiren yazılımcılar, günümüzde teknoloji sektöründeki
teknik mülakatlarda da karşımıza oldukça sık çıkan algoritma problemlerine karşı ellerini
güçlendirmiş olurlar.

Ancak, egzersiz yapmak için doğru kaynaklara erişmek zor olabilir. Neyse ki, internet üzerinde
birçok platform ve web sitesi, yazılım becerilerini geliştirmek isteyenlere yardımcı olmak için
hizmet vermektedir.

## Algoritma Kurma ve Problem Çözme Becerilerini Geliştirecek Web Siteleri

### 1. [W3Resource](https://www.w3resource.com)
W3resource, web geliştirme, programlama ve veri bilimi gibi konularda zengin kaynaklar sunan bir
internet sitesidir. Site, başta Python, Java, HTML/CSS, JavaScript gibi popüler programlama dilleri
olmak üzere çeşitli teknoloji ve konuları kapsayan detaylı bilgiler, örnek kodlar, quizler ve pratik
egzersizler içerir. Ayrıca, SQL, veri yapıları, algoritmalar ve web tasarımı gibi konularda da
kaynaklar sağlar. W3resource, özellikle başlangıç düzeyindeki kullanıcılar için yararlı bir kaynak
olabilir ancak orta seviye ve ileri seviye kullanıcılar için de faydalı bilgiler içerir.

### 2. [Hackerrank](https://www.hackerrank.com)
Hackerrank, yazılım geliştirme becerilerini ölçmek ve geliştirmek için bir dizi algoritma ve
programlama soruları sorar. Site, çeşitli programlama dillerinde yarışmalar ve pratik sorular
içerir. Hackerrank, özellikle yazılım mühendisliği ve bilgisayar bilimleri öğrencileri için değerli
bir kaynaktır çünkü gerçek dünya problemlerine odaklanır ve katılımcılara çözümlerini uygulama
fırsatı sunar.

### 3. [LeetCode](https://www.leetcode.com)
LeetCode, özellikle algoritma ve veri yapıları konularında pratik yapmak isteyenler için harika bir
platformdur. Site, çeşitli zorluk seviyelerinde binlerce algoritma sorusu sunar ve kullanıcıların bu
soruları çözerek pratik yapmalarına olanak tanır. Ayrıca, teknik mülakatlara hazırlık için de ideal
bir kaynaktır. Birçok teknoloji firması, mülakat süreçlerinde bu tür algoritma soruları
kullanmaktadır.

### 4. [Codewars](https://www.codewars.com)
Son olarak da “Rekabet ederek daha iyi öğrenirim.” diyenler için harika bir tercih olan Codewars.
Kullanıcıların programlama becerilerini geliştirmek için interaktif bir platform sunar. Çeşitli
zorluk seviyelerinde problemler çözerek puanlar kazanan kullanıcılar, farklı rütbelere erişirler ve
çeşitli meydan okumalarda birbirlerini geride bırakırlar. Site, gerçek senaryolara dayalı
alıştırmalar sunar ve kullanıcıların çözümlerini optimize etmeleri için birçok fırsat sağlar.

Eğer sizin de kullanıp memnun kaldığınız platform ve website varsa yorumlarda belirtmeyi unutmayın.

Yazar: [Eray Alp](https://github.com/erayalp808)